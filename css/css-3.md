# 📌 CSS Mini Projeler

Aşağıda işlediğimiz CSS konularını kapsayan 3 mini proje bulunmaktadır. Her proje, öğrendiklerimizi pratiğe dökmek için tasarlanmıştır.

---

## 🎨 1. Renkli Kartlar Tasarımı

### Açıklama:
Bir web sayfasında üç farklı renkli kartın yer aldığı bir düzen oluşturun. Kartlar farklı arka plan renklerine sahip olacak ve belirli bir kenarlık (border), iç boşluk (padding) ve dış boşluk (margin) ile düzenlenecektir. Kartların içinde başlık ve açıklama metni bulunmalıdır.

### Kullanılması Gereken CSS Konuları:
- Box Model
- Borders
- Colors
- Padding, Margin
- Fonts

### Sorular:
1. Kartları (<div>) dikeyde alt alta değil, yan yana sıralayacak şekilde nasıl düzenleyebilirsiniz?
2. Kartların içindeki başlıkları farklı bir renk yapabilir misiniz? (her kartın içerisinde bir başlık ve paragraf yazı olmalı)
3. Kartlara farklı border stilleri uygulayarak nasıl daha şık bir görünüm elde edebilirsiniz?

---

## 🖼️ 2. Basit Bir Resim Galerisi

### Açıklama:
Üç resimden oluşan basit bir galeri tasarlayın. Kullanıcı bir resmin üzerine geldiğinde (hover), resim biraz büyüyecek. Tüm resimler eşit boyutta olmalıdır ve düzgün bir şekilde sıralanmalıdır.

### Kullanılması Gereken CSS Konuları:
- Display (block, inline-block)
- Position (relative, absolute)
- Z-index
- Hover Effects

### Sorular:
1. Resimler farklı boyutlarda yüklenirse, tüm resimleri eşit boyutta nasıl gösterebilirsiniz?
2. Resimleri belirli bir çerçeve (border) içine alarak daha düzenli bir görünüm nasıl elde edebilirsiniz?

---

## 📄 3. Basit Bir Navigasyon Menüsü

### Açıklama:
Bir üst menü (navbar) oluşturun. Menüde "Anasayfa", "Hakkımızda", "Hizmetler" ve "İletişim" gibi bağlantılar yer alacak. Bağlantılara tıklandığında herhangi bir sayfaya yönlendirme yapmasına gerek yoktur. Menü, sayfanın en üstüne yerleştirilecek ve tüm genişliği kaplayacaktır.

### Kullanılması Gereken CSS Konuları:
- Position (fixed)
- Colors
- Links
- Hover Effects

### Sorular:
1. Navigasyon menüsünü sayfanın en üstüne sabitlemek için hangi `position` değerini kullanabilirsiniz?
2. Menü bağlantılarının (<a>) arka plan rengini değiştirmek için hangi CSS özelliğini kullanmalısınız? 
3. Kullanıcı menüdeki bir bağlantının üzerine geldiğinde (hover), rengi değişecek şekilde nasıl bir CSS kuralı yazabilirsiniz?

---


